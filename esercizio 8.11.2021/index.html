<!DOCTYPE html>
<html lang="it">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="icon" href="/favicon.ico" type="image/x-icon">
    <link rel="stylesheet" media="all" href="style.css">


    <title>L'odore della gomma</title>
</head>


<body>
    <header>
        <h1>L'odore della gomma</h1>
    </header>
    <p id="hero">

    </p>
<div class="cont">
    <p>Avere dei nipoti è un casino. Peggio se non li hai e quindi subisci l'invasione non solo della tua famiglia, ma
        anche dei cugini con relativi figlioli.
        Per chi è abituato a vivere da solo come me, peraltro in campagna, è un trauma.
        Per carità, dichiarare d'essere misantropo e lupicuvio fa tendenza, specialmente se viene poi sfruttato per
        elemosinare attenzioni sui social, ma sto parlando proprio delle abitudini.
        Non nascondo che è altresì piacevole, superando i 30, ricevere le visite di genitori e parenti, anche dei
        voluminizzanti pargoli, solo che ad una certa devi staccare.

        Trovai un'ottima via di mezzo.
        -Volete vedere le paperelle col nonno?- così condannai il malandato zio a quel corteo verso il pollaio. I
        pargoli trovarono divertente l'ambiente e io trovai fantastico la dispersione del volume acustico in aperta
        campagna, bisognava solo stare attenti che non facessero stronzate.
        Posa il piccone, accarezzala piano, lascia stare che è sporco di merda; tutto sommato erano soltanto tre:
        abbordabile. In verità erano quattro in tutto, i fratellini, ma l'ultimo era veramente troppo piccolo e ancora
        interagiva a malapena.
        Le paperelle, terrorizzate, cercavano di scappare in tutti i modi da quei tre esagitati; ma che si fottano, non
        ho questo amore per gli uccelli.
        Gli zoccoli di legno scandivano l'età di mia madre sul pavimento di cotto. La pizza era pronta.
        Sul tavolo grande, uno skyline composto da pile di bicchieri di plastica, grattacieli di vino, rotonde con
        alimenti dentro e il cuginetto mediano che percorreva queste strade con una macchinina, schiacciando i piedi e
        sbattendo un po' ovunque.
        Certo, sarebbe bastato solo un cazziatone, ma i cazziatoni piovevano dai quattro punti cardinali, quindi poi il
        bambino era costretto a piangere e i quattro punti cardinali a consolarlo.
        Capisco un bambino che fa casino, ma gli adulti che non comprendono questi meccanismi, no. Provai a prendere le
        difese del cuginetto, nonostante facesse un bordello ma, che cazzo, se aveva ragione aveva ragione.
        -Se avessi un figlio, saresti molto più apprensivo. È facile coi figli degli altri-
        -No, ma non è cosa. Sai quante ragazze mi ha portato? Fino che gli ho detto basta, non ne portare più che
        m'affeziono-
        -Dovresti trovare una ragazza seria, brava. Cerca di guardare altro nella vita-.
        Mannaggia a me quando parlo. Ma che c'entrava? Manco andassi a puttane.
        Nemmeno potevo trovare qualcuno che mi facesse da spalla, perché le cugine e i fratelli erano sposati. E
        comunque nessuno aveva avuto problemi con la droga, quindi erano persone per bene.

        E questo, dopo il SERT, è stato un mio pensiero. Non mi è stato inculcato.
        Comunque mi disturbavano questi discorsi, non volevo essere additato.
        Basta, le scelte sbagliate le avevo già fatte, lo specchio me lo faceva sempre presente e io ci convivevo già
        male; ma le brave persone non sono abbastanza sensibili, non riescono a immedesimarsi negli sbagli altrui.
        Non sto accusando: semplicemente non ci sono mai passate. Non sanno che vuol dire convivere con un errore
        grosso, pesante per l'animo. Col tarlo del vizio o con insetti simili, insomma.
        Mentre cercavo un escamotage per evadere dalla discussione, il neonato in culla iniziò a vagire sovrastando il
        brusio e alienando tutti.
        Si alzò il padre per prenderlo in braccio mentre la zia stava iniziando la sua imbeccata sulla mia vita di
        coppia. Sorrisi e mi voltai per cercare il neonato.
        Eccolo, sul divano. Potevo scorgere solo la testa del padre far capolino dallos chienale.
        Non piangeva più, sicuramente lo stava allattando.
        Seguii il periplo del divano e finalmente iniziai una discussione a cazzo sulla politica, per evitare altri
        discorsi. Politica e calcio, sinistra e Juve.
        Mentre discutevamo, mi accorsi di avere delle attenzioni che riservavo alle donne, quel rispetto impartitomi da
        mio padre, più forte di tutto, che mi impediva di guardare il seno di una donna che allattava, ad esempio.


        Fu proprio in quel momento che mi accorsi del biberon sul tavolo e del maglioncino azzurro alzato sul pettorale.
        -Ma che cazzo fai?- i miei occhi erano due spilli, nemmeno quando mi drogavo.
        L'uditorio era tutto per me, pure i più piccoli. Sembravano tutti sconcertati più per il mio cazzo che non per
        quello che stava accadendo.
        Mi voltai verso gli altri adulti, che mi guardavano gravi.
        -Sta allattando, come puoi vedere-
        -Se tu stessi un attimo attento alle faccende della famiglia, sapresti dell'operazione di Paolo. Al quarto
        figlio, Marcella non può allattare più-.
        Mi sentii male.
        -Ci stai facendo imbarazzare tutti, togli quell'espressione subito-.
        Paolo, che forse riusciva ad empatizzare di più con me, mi si rivolse con sguardo benevolo, a differenza di
        quello di Marcella che spruzzava ira mista a veleno. Tra l'altro era lei, la mia cugina di sangue.
        -Ho fatto questa scelta per il bambino, per non farlo abituare ad altri odori tipo la gomma del biberon, la
        plastica. Il bambino necessita di sentire l'odore del genitore, di almeno uno dei due e Marcella ha già fatto
        più di quello che poteva con i primi tre. Toccava a me, e per fortuna la chirurgia può fare questo. Abbiamo
        preso questa decisione già al terzo mese di gravidanza, ne abbiamo parlato con tutti. Mi hanno impiantato una
        sorta di pompetta, scavando un po' il muscolo e collegandolo al capezzolo, così posso allattare mio figlio-.
        Mi voltai verso mia madre e mia zia, il fronte cattolico della famiglia, in cerca di un appiglio. In teoria, per
        la prima volta nella mia vita, dovremmo essere dalla stessa parte, no?
        -Sicuramente un utilizzo della chirurgia più etico di chi cambia sesso-.
    </p>

    <div class="modale">
        <h2>Contenuto Creepy</h2>
        <p>Il presente racconto, come anche la sua veste grafica, possono turbare l'utente.</br>Che vuoi fare? </p>
        
        <div class="modal_btn">
        <button id="btn_close">chiudi</button>
        <button id="btn_null">boh</button>
        </div>
    </div>


    <footer>
        Altri racconti su <a href='https://qindieblog.wordpress.com/' target="_blank">qindie</a>
    </footer>
    <script src="script.js"></script>
    </div>
</body>

</html>